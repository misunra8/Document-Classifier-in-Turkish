Dil, insanın en çok merak ettikleri alanlardan birisi.. İçgüdüsel olarak meydana gelen konuşma, sözü ortaya çıkarmış ve soyut olan her şey dil sayesinde oluşmuştur. Düşünsenize, insan eğer konuşamasaydı, kitleler oluşturup bir medeniyet üretebilir miydi? Düşündüklerini dile getiremeseydi, cisimlere isim vermese, topluluğundaki kötü kişinin dedikodusunu yapıp onu gruptan dışlamasa bir millet, kabile ya da ülke olabilir miydi? Eğer, edebiyat yapamıyor, konuşamıyor olmasaydık gerçekten de hayvandan bir farkımız kalır mıydı? İşte tüm bu sorular, bizden önce yaşayanların da kafasını kurcalamış ve dili araştırmaya başlamışlar.. Biz, bugün, bizden önce dili araştıranları kısaca hatırladıktan sonra “Biz ne yapıyoruz?” sorusuna cevap arayacağız. Dil denen mucizeyi, anlamaya, en azından anlayanların dilini anlamaya çalışacağız..

Önceleri Din için Dil Gerekliydi..
İlk zamanlarda dil, dine bağlı olarak gelişti. İnsanlar, kendilerinden daha önemli ve büyük bir varlığa inanıyordu; doğal olarak hiç kimse Tanrı’nın onları yanlış anlamasını istemiyordu. Bu bakımdan, duaları doğru okumak, doğru telaffuz etmek ve istenilen şeyi doğru aktarabilmek için dil çalışmaları yapılıyordu.

Edebiyat da din ile ortaya çıkan bir olgudur. İlk şiirler, ilahilerdir. İnsanlar, uyaklı kelimelerin daha kolay ezberlenebileceklerini fark ettiler. Bu bakımdan, ilahiler kısa ve uyaklı parçalarla yazıldı. İlk şiirler bu şekilde ortaya çıktı. Ve sonuçta, neredeyse tüm din kitaplarının şiirsel oluşu, tüm duaların edebî olması..

İlk defa dili incelemek isteyenlerden birisi Hintliydi.. Hindistan, bir medeniyetti; bilimsel anlamda kullandığımız birçok terim, Hintçeden gelir. En basiti, DÜNYA ismi Hintçedir..

Eski Hint medeniyetinde, Hint Rahipler, konuştukları dil ile dualarının farklı olduğunu gördüler. O zamanlar Hindistan’da M.Ö X. yüzyıla ait olduğu tahmin edilen Veda’lar kutsal kitaptı ve din, Veda’ların emir ve yasaklarıydı. Hintli bir rahip olan Panini, Veda’ları merak etti. M.Ö 5. yüzyılda Veda’ların aslına inmek istedi. Dilbilgisi, etimoloji, sesbilgisi ve vezin gibi çoklu disiplin halinde Veda’ların baz alındığı bir dilbilgisi kitabı hazırladı. Bu kitap, bilinen ilk dilbilgisi kitabıdır, M.Ö 5. yy civarı yazıldığı tahmin edilmektedir. Panini, bu kitabında 4.000 adet tasvir, tanım yapmış ve kurallar koymuştur. Şu anda bile, Panini’nin titizliğinde yazılan dilbilgisi kitabı yok denecek kadar azdır.

Yaska adlı bilgin ise, etimoloji dediğimiz kökenbilgisi alanında ilk çalışan bilim adamlarındandır. Bu konuda Nirukta adlı bir kitabı da bulunan Yaska ve dönemin diğer dil araştırmacıları nesneler ile adlandırma arasında bir ilişki olup olmadığını tartışmaktaydılar.

Bugün, Panini’nin belirlediği pek çok tasvir halen kullanılmaktadır, ayrıca pek çok dilbilgisi terimi de bugün hala Panini’nin yazdığı gibi kullanılmaktadır.

Yunanlılar, Retorik için Dili İnceledi..
Eski Hint medeniyeti, dili, dini iyi anlamak için araştırmıştı. Batı tarafında, amaç farklı ama yol aynıydı. Eski Yunan medeniyetinde hitabeti daha etkili kılmak için dil araştırmaları yapılmıştır. Retorik, siyasetçilerin ve sofistiklerin işiydi. Sofistikler, retorik bilgilerini kağıda döküp politikacılara sattı, yalnız onların retoriğin hitap etmek demek olduğunu anladıklarını sanmıyorlardı. Bu bakımdan, nerede heyecanlanmaları, nerede durmaları gerektiğine dair işaretler kullandılar. Bunlar, bilinen ilk noktalama işaretleriydi.

Eski Yunanda ise dil, ilk kez Plato’nun (MÖ 427-347) Kratylos adlı eseriyle gündeme gelmiştir. Platon, harika bir hatiptir. İnsanlara, neyi nasıl anlatacağını gayet iyi bilir; bu diyalogda da üç kişi vardır ve üçü de dil üzerine muhteşem ve ufuk açıcı bir konuşma yapmaktadır. Bu konuşma konularından birisi de Hintli bilginlerle ile aynı; nesne ile ad arasında bir ilişki var mı?

Eski Yunan’da MÖ 3. yy’da Stoistler, Latinceyi incelemişler, ismin hallerini ilk kez onlar sınıflandırmışlardır. Gramer, yani yazı yine temel alınmış, etimoloji bu dönemde oldukça sevilmiştir. Ayrıca sözcük türleri ve sözcükler arasında sınıflandırma yine bu dönemde yapılmıştır.

MÖ 384 – 322 yılları arasında yaşayan Aristo, dil ve dil birleşenleri/yapısı hakkında ilk kez fikir yürütenlerden. Eski Yunan’da, dil, felsefe ile birlikte düşünülüp ortaya çıkmıştı. Bu bakımdan, dönemin düşünürleri, dil hakkında fikir yürütmüşlerdi. Bunlardan birisi de Aristo idi. Aristo, eylem ile ismi ayıran ilk isimdi, bildiğimiz ilk isimdi. Ayrıca harfleri, sesliler, sessizler ve yarı sesliler olarak ayırmıştır. Hecenin, dilin en küçük söz varlığını olduğunu keşfetmiş ve iki ayrı harfin birleşmesiyle oluşan anlamsız ses diye heceyi tanımlamıştır.

Eski Yunan medeniyetinde, dil ve düşünce arasındaki bağ ya da bağsızlık tartışma konusuydu. Bu konuda iki karşıt görüş ve grup oluşmuştur: Analojistler ve Anomalistler. Analojistlere göre dil mantıklıydı, kendi içinde bizim henüz bilemediğimiz bir kurallar zinciri vardı; tıpkı doğa gibi. Anomalistler ise dilin kurallardan oluşmadığını, kuralsız olduğunu savunuyordu..

Yunanlılar, Mısır’da herkesin büyüklüğünden haberli olduğu bir İskenderiye Kütüphanesi kurmuşlardı. Tarih, İÖ III – II. yüzyıl idi. Bu kitaplıkta bulunan Yunan metinleri titizlikle incelendi ve bu inceleme tarzı bir gelenek oluşturarak İskenderiye Okulu’nu oluşturdu. Yunanlılar ile bağdaştırdığımız bu gelenek, değerli aydınların yetişmesini sağlamıştır. Örneğin MÖ II – I. Yüzyılda yaşamış olan Dionysios Thrax ve MÖ II. Yüzyılda yaşayan İskenderiyeli Apollonios Dyskolos dilbilgisinin iki önemli dalında eserler veriştir. Thrax, Tekfine Grammatike adlı eseriyle 400 yıllık bir derleme çalışması yapmıştır, kendisinden önceki eserleri inceleyerek kendi çağına kadar olan kısmı irdelemiş ve bir nevi karşılaştırmalı dilbilgisi alanına giriş yapmıştır. Dyskolos ise söz dizimi yani Batı tabiriyle sentaks ile uğraşmış ve bunun hakkında bir kitap yazmıştır.

Yunanlılar, aksan ve hitabet sanatı gereği aksan işaretleri dışında ses bilgisi ile çok ilgilenmemiştir.